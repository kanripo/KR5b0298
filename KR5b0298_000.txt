# -*- mode: mandoku-view; -*-
#+DATE: 2015-08-29 00:15:57.532324
#+TITLE: 歷代崇道記
#+PROPERTY: DZID  DZ0593
#+PROPERTY: SOURCE  正統道藏，三家本，1988，11—1 一卷 洞玄部記傳類
#+PROPERTY: BASEEDITION HFL
#+PROPERTY: WITNESS HFL
#+PROPERTY: ID KR5b0298
<pb:KR5b0298_HFL_000-001a>¶
歷代崇道記惟一¶
穆王朴崑崙山王屋山嵩山華山泰山衡山¶
恒山終南山會稽山青城山天台山羅浮山¶
崆峒山致王母觀前後度道士五千餘人泰¶
始皇帝併吞六國招方士好長生之術遣使¶
往蓬萊採不死藥造宫觀一百餘所度道士¶
一千七百餘人漢文帝竇太后並好黄老之¶
術造宫觀七十二所勑天下如不通黃老經¶
者不得注官又親訪河上公問道徳之要天¶
下大治計度道士一千餘人孝武帝奉道彌¶
<pb:KR5b0298_HFL_000-001b>¶
篤感王母降於宫中遺帝白銀像五軀曰是¶
太上老君之眞形也帝别營三殿而供養之¶
後移像於柏梁臺上後又移於甘泉宫内以¶
一殿而並列之南向設座自兹始也又度公¶
主數人及度道士約五千餘人并造觀三百¶
餘所其嵩嶽萬歳觀泰山登封觀華山集仙¶
觀終南望靈觀王屋通天觀並不得令庶姓¶
居之以爲恒式其萬歳觀因帝廵幸而聞山¶
呼遂捨行宫而爲觀焉至孝宣帝時有上黨¶
郡功曹李惲因入抱犢山採藥於石室内獲¶
